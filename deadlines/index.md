# Προθεσμίες εργασίας και ασκήσεων

Η ατομική αναφορά αποτελείται από τα παρακάτω παραδοτέα τα οποία θα πρέπει να αποσταλούν με pull-request στο κεντρικό αποθετήριο του αντίστοιχου μαθήματος πριν την προθεσμία. 

## 1. Ενδιάμεση αναφορά προόδου (50%), *έξι εβδομάδες μετά την έναρξη των μαθημάτων*

Το περιεχόμενο της ενδιάμεσης αναφοράς προόδου είναι εκείνα τα παραδοτέα που έχουν προθεσμία μέσα στο παραπάνω χρονικό παράθυρο. Η αναφορά περιέχει λινκ σε κώδικα ή/και εκτελέσιμο και ένα αρχικό προσχέδιο της τελικής αναφοράς σύμφωνα πάντα με τις οδηγίες της αντίστοιχης εργασίας, ώστε να πάρουν σχόλια για την βελτίωση και σωστή παράδοση της τελικής αναφοράς/έργου. Για παράδειγμα σε μια εργασία ανάπτυξης νέου λογισμικού θα πρέπει να γίνει εγκατάσταση και ρυθμίσεις εργαλείων ανάπτυξης, καθώς και τρέξιμο/αλλαγές σε υπάρχοντα παραδείγματα. Σε κάθε περίπτωση, θα πρέπει να στείλετε ένα αρχικό δείγμα δουλειάς σύμφωνα με τις οδηγίες της αντίστοιχης εργασίας-άσκησης. 
 
## 2. Τελική αναφορά (50%), *μια εβδομάδα πριν την εξέταση του μαθήματος*

*Η τελική αναφορά είναι υποχρεωτική για την πλήρη βαθμολόγηση της εργασίας (ανεξάρτητα από το αν η εργασία έμεινε στο 1ο ή έφτασε μέχρι ένα σημείο σε κάποιο παραδοτέο)* και πρέπει να περιλαμβάνει τις παρακάτω ενότητες (ενδεικτικό μέγεθος σε λέξεις): τίτλο, σύνοψη (100 λέξεις), σύντομη εισαγωγή (200 λέξεις), σύντομη ανάλυση σχετικών έργων και εργαλείων (200 λέξεις), μέθοδος και τεχνικές ανάπτυξης (200 λέξεις), αποτελέσματα με λεζάντες σε ενδεικτικές οθόνες και animated gif, συμπεράσματα (100 λέξεις), βιβλιογραφία και συνδέσμους σε σχετικές εργασίες. Η τελική αναφορά βασίζεται στα διορθωμένα προηγούμενα παραδοτέα με όσες αλλαγές έγιναν. Στην ενότητα μέθοδος-τεχνικές, θα πρέπει να περιγράφεται σε ποια σχετική εργασία βασίζεται ο κώδικας και να υπάρχει αναλυτική λίστα με τις αλλαγές που έγιναν (π.χ., λινκ σε αρχεία που αλλάξατε στο προσωπικό σας αποθετήριο του κώδικα). Συνολικά θα πρέπει να είναι 500-1000 λέξεις. Η τελική αναφορά θα πρέπει είναι στην ίδια σελίδα με την ενδιάμεση αναφορά προόδου και θα πρέπει να περιέχει στην αρχή της σελίδας, αμέσως μετά τα στοιχεία σας (Ονομα, ΑΜ), λινκ στο προσωπικό σας αποθετήριο του κώδικα καθώς και λινκ σε εκτελέσιμο παράδειγμα. Στην περίπτωση που έχετε στείλει και εργασία περιεχομένου ή/και ασκήσεις/μπόνους θα πρέπει να δώσετε τα αντίστοιχα λινκ στα αρχεία που έχετε αλλάξει ή/και προσθέσει σε μια υποενότητα της τελικής αναφοράς. 

## Απαντήσεις σε συχνές απορίες

* Ολα τα παραδοτέα θα πρέπει να παρουσιάζονται τακτικά (τουλάχιστον δύο φορές τον μήνα) στο εργαστήριο ή ηλεκτρονικά στον βοηθό του μαθήματος, γιατί διαφορετικά μπορεί να πάρουν λάθος κατευθυνση. 
* *Δεν προβλέπεται παράταση για κανένα παραδοτέο. Αν κάποιος/α δεν ενημερώσει την σελίδα του/της ή δεν μπορεί να βρεθεί σε κάποια ημερομηνία, τότε μπορεί είτε να παρουσιάσει στον βοηθό του μαθήματος εξ αποστάσεως είτε να έρθει στην αμέσως προηγούμενη ημερομηνία.*
* Οι εργασίες της επαναληπτικής εξεταστικής παραδίδονται με προθεσμία την ημέρα της γραπτής εξέτασης, αλλά αν δεν έχουν ενδιάμεσα παραδοτέα κατά την κανονική περίοδο του μαθήματος βαθμολογούνται με άριστα το πέντε (εκτός και αν έχει γίνει σημαντική προσπάθεια πέρα από τα ζητούμενα). Για πλήρη βαθμολόγηση της εργασίας θα πρέπει να ακολουθήσετε την διαδικασία των παραδοτέων από την αρχή μόνο στο αντίστοιχο εξάμηνο.
* Οι επί πτυχίω φοιτητές καθώς και όσοι χρωστάνε το μάθημα από προηγούμενη χρονιά εξετάζονται με τον ίδιο ακριβώς τρόπο που προβλέπεται σύμφωνα με τις οδηγίες του μαθήματος της τρέχουσας χρονιάς, επομένως παλιότερες εργασίες ή/και οδηγίες δεν ισχύουν.
* Η εργασία έχει υποχρεωτικά δύο τουλάχιστον παραδοτέα (ενδιάμεση και τελική αναφορά) με επιμέρους βαθμό. Μόνο η τελική αναφορά μπορεί να παραδοθεί στην επαναληπτική εξεταστική με μειωμένο βαθμό. 
* Για την πληρέστερη αξιολόγηση των παραδοτέων θα πρέπει να υπάρχουν στις αναφορές τα παρακάτω στοιχεία: 1) λινκ σε εκτελέσιμο ντέμο σε web page ή ντέμο κατά την παρουσίαση από προσωπικό υπολογιστή και βίντεο, 2) ενδεικτικές οθόνες, και 3) αναφορά σε αρχικό κώδικα ή τεκμηρίωση (π.χ., άρθρο, βίντεο) από το οποίο πήρατε στοιχεία. Όσοι δεν τα έχουν όλα αυτά στις αναφορές τότε ο βαθμός θα είναι πολύ μικρός γιατί δεν μπορούμε να αξιολογήσουμε την πρόοδο και την συνεισφορά.
