# Ενδιάμεσα Παραδοτέα και Τελική αναφορά

## Πίνακας με σύνοψη των προθεσμιών και των παραδοτέων
| Εβδομάδα | Παραδοτέο | 
| --- | --- | 
| 1 | Δημιουργία λογαριασμών και συγγραφή της εισαγωγής με περιγραφή των αναγκών και των στόχων σας |
| 2 | Άσκηση προγραμματισμού |
| 3 | Άσκηση γραμμής εντολών |
| 4 | Άσκηση προγραμματισμού |
| 5 | Άσκηση γραμμής εντολών + συμμετοχικό περιεχόμενο |
| 6 | Άσκηση προγραμματισμού (HCI, CSCW) ή γραμμής εντολών (IV, SW) |
| 7 | Άσκηση γραμμής εντολών |
| 8 | Άσκηση προγραμματισμού (HCI) ή γραμμής εντολών (CSCW, IV, SW |
| 9 | Άσκηση γραμμής εντολών |
| 10 | Τελική αναφορά + συμμετοχικό περιεχόμενο|

## Αναλυτική περιγραφή για τα παραδοτέα και την αναφορά
* Η τελική αναφορά έχει προθεσμία για την αποστολή του αιτήματος ενσωμάτωσης **δύο εβδομάδες πριν την εξέταση του μαθήματος**
* **Αν μια εργασία έχει επιμέρους προθεσμία για ενδιάμεσο παραδοτέο τότε αυτό αρκεί να γίνει κομίτ μόνο στο δικό σας αποθετήριο**, άρα, αν κάνετε αίτημα ενσωμάτωσης στο κεντρικό πολύ νωρίτερα αυτό δεν θα γίνει δεκτό. Αυτό γίνεται ώστε να έχετε την δυνατότητα να παρουσιάζετε τα κομίτ σας και να τα βελτιώνετε πριν τελικά τα στείλετε στο κεντρικό.
* **Η τελική αναφορά είναι υποχρεωτική για την πλήρη βαθμολόγηση της εργασίας** (ανεξάρτητα από το αν η εργασία έμεινε στο 1ο ή έφτασε μέχρι ένα σημείο σε κάποιο παραδοτέο), αν δεν υπάρχει τελική αναφορά το αίτημα ενσωμάτωσης μπορεί να ακυρωθεί ή/και η αξιολόγηση δεν θα αντιστοιχεί στην βάση.
* **Το περιεχόμενο της τελικής αναφοράς θα πρέπει να τεκμηριώνει εκτός από τις ενέργειες που κάνατε και τον τρόπο που αυτές οι ενέργειες συνδέονται με την ύλη του μαθήματος και με τις γνώσεις-δεξιότητες που αποκτήσατε και αναφορικά με τις δικές ανάγκες-στόχους.** Προφανώς, συμπεράσματα τύπου "ενημερώθηκα για το εργαλείο ΑΒΓ" δεν βαθμολογούνται πάνω από την βάση.
* **Η τελική αναφορά περιέχει ένα μόνο αρχείο `README.md` μέσα στον φάκελο με το ΑΜ σας και τίποτε άλλο.** Εικόνες μπορούν να μπουν με λινκ σε σύστημα διαμοιρασμού αρχείων και ο κώδικας μπορεί να βρίσκεται με λινκ σε δικό σας αποθετήριο.
* **H τελική αναφορά πρέπει να ενσωματωθεί με επιτυχές αίτημα στο κεντρικό αποθετήριο του μαθήματος** και περιέχει λινκ και σύντομες περιγραφές για τα επιμέρους παραδοτέα και επιπλέον πρέπει να περιλαμβάνει τις παρακάτω ενότητες (ενδεικτικό μέγεθος σε λέξεις): 
* τίτλο, σύνοψη (100 λέξεις), σύντομη εισαγωγή (200 λέξεις), σύντομη ανάλυση σχετικών έργων και εργαλείων (200 λέξεις), μέθοδος και τεχνικές ανάπτυξης (200 λέξεις), αποτελέσματα με λεζάντες σε ενδεικτικές οθόνες, asciinema, και animated gif, συμπεράσματα (100 λέξεις), και κυρίως βιβλιογραφία και συνδέσμους σε σχετικές εργασίες, έτσι ώστε να φαίνεται ποιες είναι οι αλλαγές-επεκτάσεις που έχετε κάνει.
* Στην ενότητα εισαγωγή θα πρέπει να περιγράφονται ποιες είναι οι προσδοκίες σας από το μάθημα και ποιες είναι ανάγκες σας αναφορικά με το πρόγραμμα του μαθήματος, καθώς και ποιες ενέργειες σκοπεύετε να κάνετε για ικανοποιήσετε αυτούς τους στόχους σας
* Στην ενότητα συμπεράσματα θα πρέπει να κάνετε μια σύγκριση ανάμεσα στους αρχικούς στόχους σας, όπως αυτοί περιγράφονται στην εισαγωγή, και στα αποτελέσματα που τελικά πετύχατε. Αν υπάρχει σημαντική διαφορά ανάμεσα στα δύο θα πρέπει να δείνετε ερμηνείες και προτάσεις για βελτίωση.
* Στην ενότητα μέθοδος-τεχνικές, θα πρέπει να περιγράφονται σε ποια σχετική εργασία βασίζονται οι ενέργειες-κώδικας και να υπάρχει αναλυτική λίστα με τις αλλαγές που έγιναν (π.χ., λινκ σε αρχεία που αλλάξατε στο προσωπικό σας αποθετήριο του κώδικα). Συνολικά θα πρέπει να είναι 500-1000 λέξεις. 
* Στην περίπτωση που έχετε στείλει και εργασία μπόνους θα πρέπει να δώσετε τα αντίστοιχα λινκ στα αρχεία που έχετε αλλάξει ή/και προσθέσει σε μια υποενότητα της τελικής αναφοράς. 
* Για την βαθμολόγηση γίνεται προβολή της γραπτής αναφοράς καθώς και εκτέλεση του προγράμματος σας ή/και αξιολόγηση του κειμένου-λινκ-εικόνων-βίντεο. Το παραδοτέο θα πρέπει να περιέχει στην αρχή της σελίδας, αμέσως μετά τα στοιχεία σας (Όνομα, ΑΜ), λινκ στο προσωπικό σας αποθετήριο του κώδικα καθώς και σε εκτελέσιμο παράδειγμα, καθώς και σύντομο κείμενο και ενδεικτικές οθόνες ή/και animated GIF που περιγράφουν και τεκμηριώνουν τις ενέργειες που έγιναν. 
* Αν τα παραδοτέα ή/και η εργασία δεν ακολουθούν τις αντίστοιχες οδηγίες και προθεσμίες τότε δεν βαθμολογούνται πλήρως ακόμη και αν το περιεχόμενο τους είναι σωστό. 
* Αν ένα παραδοτέο δεν έχει γίνει κομίτ εμπρόθεσμα στο δικό σας αποθετήριο τότε δεν βαθμολογείται πλήρως, οπότε αν δεν είστε σίγουροι για αυτό που στέλνετε, τότε στείλτε το αρκετά νωρίτερα και παρουσιάστε στην τάξη για να μπορέσετε να το βελτιώσετε σύμφωνα με τα σχόλια που θα λάβετε. 
* **Τα παραδοτέα που στέλνονται μετά την προθεσμία για την τελική αναφορά απορρίπτονται αυτόματα,** από ένα ρομπότ και ανεξάρτητα από το περιεχόμενο τους, καθώς η διδακτική ομάδα έχει το δικό της χρονοδιάγραμμα και πρέπει να κάνει την ανάθεση της τρέχουσας κατάστασης των εργασιών για αξιολόγηση χωρίς να περιμένει την πιθανή αποστολή ενημέρωσης η οποία φυσικά μπορεί να γίνει δεκτή (με μειωμένο βαθμό) για την επόμενη (επαναληπτική) εξεταστική.

## Απαντήσεις σε συχνές απορίες

* Ολα τα παραδοτέα θα πρέπει να παρουσιάζονται τακτικά (τουλάχιστον δύο φορές τον μήνα) στο εργαστήριο ή ηλεκτρονικά, γιατί διαφορετικά μπορεί να πάρουν λάθος κατευθυνση. 
* Για τις επαναληπτικές και τις επί πτυχίω εξετάσεις δεν προβλέπεται κανένας σχολιασμός για τον βαθμό των ασκήσεων-εργασιών, αφού αυτός ο σχολιασμός μπορεί να γίνει μόνο κατά την κανονική περίοδο του μαθήματος.
* *Δεν προβλέπεται παράταση για κανένα παραδοτέο. Αν κάποιος/α δεν ενημερώσει την σελίδα του/της ή δεν μπορεί να βρεθεί σε κάποια ημερομηνία, τότε μπορεί είτε να παρουσιάσει στον βοηθό του μαθήματος εξ αποστάσεως είτε να έρθει στην αμέσως προηγούμενη ημερομηνία.*
* Οι εργασίες της επαναληπτικής εξεταστικής παραδίδονται με προθεσμία την ημέρα της γραπτής εξέτασης, αλλά αν δεν έχουν ενδιάμεσα παραδοτέα κατά την κανονική περίοδο του μαθήματος βαθμολογούνται με άριστα το πέντε (εκτός και αν έχει γίνει σημαντική προσπάθεια πέρα από τα ζητούμενα). Για την πλήρη βαθμολόγηση της εργασίας θα πρέπει να ακολουθήσετε την διαδικασία των παραδοτέων από την αρχή μόνο στο αντίστοιχο εξάμηνο.
* Οι επί πτυχίω φοιτητές καθώς και όσοι χρωστάνε το μάθημα από προηγούμενη χρονιά εξετάζονται με τον ίδιο ακριβώς τρόπο που προβλέπεται σύμφωνα με τις οδηγίες του μαθήματος της τρέχουσας χρονιάς, επομένως παλιότερες εργασίες ή/και οδηγίες δεν ισχύουν.
* Για την πληρέστερη αξιολόγηση των παραδοτέων θα πρέπει να υπάρχουν στις αναφορές τα παρακάτω στοιχεία: 1) λινκ σε εκτελέσιμο ντέμο σε web page ή ντέμο κατά την παρουσίαση από προσωπικό υπολογιστή και βίντεο, 2) ενδεικτικές οθόνες, και 3) αναφορά σε αρχικό κώδικα ή τεκμηρίωση (π.χ., άρθρο, βίντεο) από το οποίο πήρατε στοιχεία. Όσοι δεν τα έχουν όλα αυτά στις αναφορές τότε ο βαθμός θα είναι πολύ μικρός γιατί δεν μπορούμε να αξιολογήσουμε την πρόοδο και την συνεισφορά.
