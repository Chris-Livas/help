# Σύνδεση σε μαθήματα εξ αποστάσεως σε πραγματικό χρόνο
Με το [λινκ της υπηρεσίας ζουμ](https://zoom.us/j/991830986) ή με την πληκτρολόγηση του κωδικού συνάντησης 991830986 απευθείας στην εφαρμογή μπορείτε να μπείτε στην εικονική αίθουσα του μαθήματος για όλα τα μαθήματα αυτής της περιοχής (SW, CSCW, CS, CA). Ισχύουν οι κανονικές ώρες με ότι αλλαγές-προσθήκες ανακοινώνονται στα αντίστοιχα αποθετήρια.

# Μέθοδος σύγχρονης εξ αποστάσεως εκπαίδευσης
* Η βασική παγίδα που θα πρέπει να αποφύγει κάποιος στην εξ αποστάσεως εκπαίδευση είναι να κάνει μια απλή διάλεξη με διαφάνειες.
* Η διάλεξη είναι ένα πολύ χρήσιμο συστατικό στο μίγμα της διδασκαλίας, αλλά στην περίπτωση της τηλε-εκπαίδευσης θα μπορούσε να είχε ήδη καταγραφεί ασύγχρονα και να είχε μοιραστεί στους εκπαιδευόμενους, έτσι ώστε να γίνει παραγωγική χρήση της σύγχρονης συνάντησης.

# Καλές πρακτικές τηλεδιάσκεψης

* Την πρώτη φορά που θα συνδεθείτε μπορείτε να δημιουργήσετε λογαριασμό όπου θα φαίνεται το ΑΜ σας και να κάνετε εγκατάσταση του λογισμικού σε έναν επιτραπέζιο υπολογιστή.
* Η σύχρονη τηλεδιάσκεψη έχει πολλά μειονεκτήματα, αλλά έχει και ένα (τουλάχιστον) πλεονέκτημα, σε έναν επιτραπέζιο υπολογιστή μπορείτε κάνετε χρήση της λειτουργίας διαμοιρασμού οθόνης πολύ πιο εύκολα από ότι σε μια αίθουσα διδασκαλίας.
* Η φυσική παρουσία (σώμα, πρόσωπο, βλέμα) προφανώς απουσιάζει, οπότε όλο το βάρος της προσωπικής παρουσίας πέφτει πάνω στην φωνή και στον διαμοιρασμό της οθόνης, όπου μπορούμε να δείχνουμε ζωντανά την δραστηριότητα μας (σκέψεις, σχέδια, προγράμματα, κτλ). 
* Με άλλα λόγια, όποιος δεν μιλάει και δεν μοιράζεται την οθόνη του, είναι σαν να απουσιάζει, οπότε, αν απλά θέλει να παρακολουθήσει βίντεο με διαλέξεις-ντέμο-συζήτηση θα μπορούσε απλά να επισκεφτεί ένα αντίστοιχο κανάλι με ανεβασμένα ασύγχρονα βίντεο.
* Ανάλογα με το σύστημα τηλεδιάσκεψης υπάρχουν πρόσθετες λειτουργίες, όπως σήκωμα εικονικού χεριού, γρήγορη απόκριση με κουμπί (ναι/όχι), μηνύματα κειμένου, χωρισμός μεγάλης αίθουσας σε επιμέρους εικονικές ομάδες, κα 

# Ώρες γραφείου

[Επιλογή ημέρας και ώρας για προσωπική συνάντηση με σύστημα τηλεδιάσκεψης](https://www.meetingbird.com/h/epidrome)
